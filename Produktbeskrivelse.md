# GroupUp
## Produktvisjon:
En plattform med hensikt å fasilitere for nye sosiale bekjentskap.

## Beskrivelse:
Det er mye som skjer i løpet av det første studieåret på universitetet, mange møter nye
venner for livet og andre finner sin lidenskap. Etter to år med sosiale begrensninger er det
flere vennegjenger som føler et behov for å gjøre noe annet enn de faste mønstrene av
aktiviteter med de samme menneskene.

Jeg ønsker en plattform hvor vennegjenger skal kunne møtes for å dyrke felles interesser og
bli kjent. Brukere skal kunne opprette grupper, hvor de kan legge til vennene sine. En gruppe
består dermed av én eller flere personlige profiler. En gruppe må kunne legge til sine
interesser, ha en beskrivelse, antall i gruppa, aldersspenn, bilde og dato for ønsket aktivitet.
Videre skal de kunne se alle andre grupper, og filtrere dem på interesser, lokasjon, alder,
gruppestørrelse og dato før ønsket møte. Gruppene må matche med hverandre for at et
møte skal skje, og de skal kunne kommunisere med hverandre. Etter hvert som det avtales
møter, skal alle gruppene kunne se en liste over matcher med andre grupper.

For å sikre hyggelige opplevelser på plattformen skal grupper kunne gi en review til
hverandre etter møtedato. Videre, for å sikre seriøse brukere, ønsker jeg at man må logge
seg inn med passord på egen bruker for å delta på forumet. Det skal være mulig for brukere
å rapportere andre brukere som bryter retningslinjene. Dersom sidens administrator
oppdager brudd eller svindel, skal det være mulig for administrator å fjerne upassende
grupper og slette brukere.

Jeg har ikke bestemt om det skal være en mobil-app eller nettside, men design er viktig for
meg.